# বর্ণনামূলক পরিসংখ্যান

বর্ণনামূলক পরিসংখ্যানে কোন ডেটাসেটের বৈশিষ্ট্য নিয়ে আলোচনা করা হয়। ডেটাসেটের বৈশিষ্ট্য বর্ণনার উদ্দশ্যে গড়, মধ্যম, বিচুত্যি ইত্যাদি বেড় করা হয় এবং চার্ট, টেবিল, গ্রাফ ইত্যাদির মাধ্যমে প্রকাশ করা হয়। 

### পরিসংখ্যানের জন্য ডেটাসেট সংগ্রহের বিভিন্ন পদ্ধতি ও এর সুবিধা ও অসুবিধাসমূহ:

* #### ডকুমেন্ট ও রেকর্ড অনুসন্ধান: 

  **সুবিধা:**

  * খুব সহজেই তথ্য সংগ্রহ করা যায়। 
  * বেশিরভাগ ক্ষেত্রেই সবচেয়ে কম ব্যয়বহুল। 

  **অসুবিধা:**

  * তথ্য বর্তমান সময়পোযগী না হওয়ার সম্ভাবনা থাকে। 

  * তথ্য ধারনের বিষয়বস্তুু ও ফাক্টর বা প্রভাবকগুলোর উপর খুব কম কতৃত থাকে। 

  * অনেকসময় তথ্য সর্বসাধারণের জন্য উন্মুক্ত থাকে না। 

    

* #### সারভে ও জিঙ্গসাবাদ: 

  **সুবিধা:**

  * সহজে পরিচালনা করা যায়।
  * তুলনামূলক ভাবে কম ব্যায়বহুল।
  * অনেক বড় গ্রুপ থেকেও সহজে তথ্য সংগ্রহ করা যায়।

  **অসুবিধা:**

  * ভুল হবার সম্ভাবনা বেশি থাকে।

  * সময় অনেক বেশি লাগতে পারে।

  * তথ্যদানকারী বিভিন্নভাবে প্রভাবিত হয়ে পক্ষপাতমূলক তথ্য দান করতে পারে। 

    

* #### পরীক্ষা (Experment): 

  **সুবিধা:**

  * সবচেয়ে নির্ভুল ডেটা পাওয়া যায়।
  * বিভিন্ন প্রভাবক বা ফাক্টর গুলোকে নিয়ন্ত্রন করা যায়। 
  * ডেটা সর্ম্পকে গভীর ধারণা পাওয়া সম্ভব।

  **অসুবিধা:**

  * সবচেযে বেশী ব্যায়বহুল। 
  * বড় গ্রুপে করা কষ্ঠসাধ্য ও ব্যয়বহুল। 
  * বিষয়বস্তুভেদে তুলনামূলক ভাবে দ্রুত তথ্য সংগ্রহ সম্ভব। 

  পরীক্ষামূক ভাবে তথ্য সংগ্রহ তিনভাবে করা যেতে পারে:

  1. **নন-ব্লাইন্ডেড (Non Blinded): ** এই পদ্ধতিতে যাদের থেকে তথ্য সংগ্রহ করা হয় তারা তাদের ওপর কৃত পরীক্ষা ও পদ্ধতি সম্পর্কে জ্ঞাত থাকে। 
  2. **ব্লাইন্ডেড (Blinded):** এই পদ্ধতিতে যাদের থেকে তথ্য সংগ্রহ করা হয় তারা তাদের ওপর কৃত পরীক্ষা ও পদ্ধতি সম্পর্কে অজ্ঞাত থাকে। এই পদ্ধতিতে পূর্বে উল্লেক্ষিত নন-ব্লাইন্ডেড পদ্ধতি থেকে বেশি নির্ভুল ও Non-baised তথ্য পাওয়া যায়। 
  3. **ডাবল-ব্লাইন্ডেড (Double Blinded): **এই পদ্ধতিতে যাদের থেকে তথ্য সংগ্রহ করা হয় তারা তাদের ওপর কৃত পরীক্ষা ও পদ্ধতি সম্পর্কে অজ্ঞাত থাকে এবং যারা পরীক্ষার ফলাফল সংগ্রহ ও বিশ্লেষন করে তারাও অজ্ঞাত থাকে। এই পদ্ধতিতে সবচেয়ে নির্ভুল ও Non-baised তথ্য পাওয়া যায়।

  

## কিছু গুরত্বপূর্ণ ধারনাসমূহ:



**পপুলেশন (Population):** পরিসংখ্যানের ডেটাসটের আলচ্য বিযয়বস্তুর সমগ্রগোষ্ঠীকে একত্রে পপুলেশন বলে। 

**নমুনা বা স্যাম্পল (Sample):** পপুলেশনের যেকনো একটি নির্দিষ্ট অংশকে স্যাম্পল  বলে। অর্থাৎ স্যাম্পল হল পুপলেশনের একটি উপসেট। 

**স্যাম্পলিং ইরর (Sampling Error):** সকল বিষয়বস্তু বা পপুলেশনের এবং কোন সাম্পল এর উপর কোনো পরিসংখ্যান করলে এদের মানের যে পার্থক্য হয় তাকেই সাম্পলিং ইরর বলে।

যদি স্যাম্পল থেকে প্রাপ্ত গড় \\(\bar x\\) এবং পপুলেশন থেকে প্রাপ্ত গড় যদি \\(\mu\\) হয় তাহলে সাম্পলিং ইরর হবে:
$$
samplingError = \mu - \bar x
$$

